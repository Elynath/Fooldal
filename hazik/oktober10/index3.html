<!DOCTYPE html>
<html lang="hu">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>World of Warcraft: Arthas a Lich király felemelkedése</title>
    <link rel="stylesheet" href="css/styles.css" />
  </head>
  <body>
    <div class="container">
      <audio id="zene" controls="controls">
        <source src="image/zene.mp3" type="audio/mpeg" />
      </audio>
      <header>
        <img src="image/frost.gif" alt="Frostmourne" />
      </header>
      <nav>
        <a href="#penge">Az elátkozott rúnapenge</a>
        <a href="#shadow">Shadowmourne</a>
        <a href="#artifact">Artifact fegyverek</a>
        <a href="#reaper">Frostreaper</a>
      </nav>

      <div id="content">
        <div id="penge">
          <h2>Az elátkozott rúnapenge</h2>
          <img src="image/mourne.jpg" alt="frostmourne" />
          <div class="description">
            <p>
              Végül Arthas és csapatai elérték azt a helyet, ahol a törpök
              térképei szerint a rejtélyes fegyver lehet, amely a Frostmourne
              nevet viselte. Arthas Muradinnal egy kisebb csapattal együtt
              indult el a penge megkeresésére, amelyhez egy ősi kapun kellett
              átkelniük. Először egy Őrző állta útjukat, aki az ő érdekükben
              igyekezett visszafordítani a csapatot. Azonban az Őrzőt legyőzték,
              és ott feküdt előttük egy jégtömbbe zárva jutalmuk, Arthas
              „jutalma” mindazért, amit eddig elért.Muradin hiába mondta el
              Arthasnak, hogy a penge el van átkozva, hogy olyan szörnyű árat
              kell fizetni érte, amely nem éri meg semmilyen célért sem, Arthas
              nem hallgatott rá. A herceg szemében nem volt más lehetőség, nem
              volt más út, előtte, akit a Fény is kezdett elhagyni, hiszen
              pörölye szinte alig világított már, csak ez az egyetlen fegyver
              volt elég erős ahhoz, hogy legyőzze a királyságát fenyegető
              veszélyt. Úgy érezte, népe megmentése érdekében semmilyen ár nem
              lehet túlzó, és készen állt arra, hogy ezt megfizesse. Így előre
              lépett, kiszabadította a fegyvert a jégtömbből, és felemelte a
              fegyvert. A jégtömb egyik darabja leütötte Muradint, Arthas
              azonban már nem törődött barátjával, akit halottnak hitt,
              otthagyta a barlangot, majd a Frostmourne-nal a kezében elindult,
              hogy megkeresse Mal’Ganist. Az elátkozott rúnapenge is ezt
              suttogta neki. Arthas, a paladin már nem volt többé.
            </p>
          </div>
        </div>
        <div id="shadow" style="float: left; padding-top: 50px">
          <h2>Shadowmourne</h2>
          <img src="image/shadow.jpg" alt="Shadowmourne" />
          <p>
            Mielőtt a Lich Kinggé vált, Arthas Menethil herceg azt a kardot
            szolgálta, amiről azt gondolta, hogy a kulcs népe megmentéséhez: a
            rúnafegyver Frostmourne-t. Megtalálni és megkaparintani a pengét
            Northrend fagyott pusztaságán önmagában Odüsszeia volt, a keresés
            pedig a herceg mentorával és az alattvalóival való kapcsolatába és
            az emberségébe került, de Azeroth lakói számára sokkal többe. Arthas
            szorosan markolva a fegyvert, amiért az életét cserélte el, feldúlta
            Lordaeron Királyságát és kitört a Burning Legion befolyása alól.
            Idővel az egykori herceg a Scourge vezetőjévé emelkedett, a
            Frostmourne pedig zsúfolásig telt azon számtalan lélekkel, akik
            szembe mertek szállni vele, s megpróbálták megállítani a sötétségbe
            vezető útján. Arthas és fegyvere elválaszthatatlanokká váltak,
            olyannyira, hogy a kard kinézete hatással volt az erődje, Icecrown
            Citadel építőművészeti jegyeire. A markolat sosincs messze kezétől,
            a kísérteties suttogások mindig fülében csengenek. A Frostmourne
            annyira Northrend ura, akárcsak a Lich King. Hogy versenyre
            kelhessenek az uralmával, hatalmas hősöknek oly’ közel kell kerülni
            az Arthas járta ösvényhez, mint még soha. Nyughatatlan küldetésében,
            hogy felfegyverezze az élők erőit a Scourge ellen Darion Mograine
            Nagyúr megalapította az Ashen Verdict-et, egy szövetséget az Argent
            Crusade és az Ebon Blade leggyakorlottabb mesteremberei között.
            Habár az Argent Crusade páratlan képességű paladinjai a Light erejét
            birtokolják, vezetőjük pedig az Ashbringer, néhányan Mograine sötét
            harcosai közül kételkedni kezdtek. hogy van-e remény a győzelemre.
            Ezen halállovagok bizonyosak benne, hogy az Ashbringer és a
            paladinok képességei önmagukban nem elegendők, hogy legyőzzék a
            Frostmourne-t. Meggyőződésük, hogy Darion Mograine hallgat róla,
            hogy tudatában van egy másik legendás pengének – ami a kulcs lehet a
            Lich King legyőzésének és Northrend megtisztításának. De még nem
            létezik… ebben a pillanatban a fegyver még csak egy alaktalan idea.
            Csak halkan suttognak róla, ugyanis a Nagyúrnak szokása
            elhallgattatni azokat, akik nyilvánosan megemlítik. De a remény e
            remekműről, mely’ a Frostmourne riválisa lehet, erősen él az Ebon
            Blade tagjainak gondolataiban. Csak a neve arra ösztönzi őket, hogy
            a kohók késő estig izzanak, a fújtatók erősen pumpálják a levegőt,
            és az Ashen Verdict kovácsainak sötétebb gondolkodású fele addig
            kalapáljon, mígnem szinte leszakad a karjuk, miközben a többi
            mesterember köszörűköveik fölé görnyed és százak savval kimart
            pengéit gyűjtik. Egy egyedülálló fegyverről álmodnak, ami véget
            vethet a Northrendért vívott háborúnak. Shadowmourne… Egy nagyszerű
            kétkezes balta, mi óriások kezébe illik, romlott és szent erők
            nászából megszületve, ezer halott lelkének börtöne, amit csak
            Azeroth legelszántabb fegyvermesterei forgathatnak. A létrehozása
            közel teljesíthetetlen, de a pletykák mégsem hagynak alább. Néhány
            kovács azt mondja, hogy a Shadowmourne nem lehet több egy átlagos
            fejszénél, példátlan tökéletességig fenve, míg mások fegyverek
            mérhetetlen behozatalából formálnák meg. Darion Mograine úgy
            gondolja, hogy az alapanyaga csak maga Arthas pörölye lehet, csak az
            méltó modellnek – de egy ilyen abszurd elképzelés is csak a kezdete
            a Shadowmourne elkészítésének. Hogy visszatarthassa a hideg pengéjén
            táncoló energiákat, a tisztátalan Saronite-ból – az Old God
            Yogg-Saron megszilárdult véréből – szükséges kimunkálni. A
            gyilkolóerejének feltüzeléséhez a Lich King legerősebb szolgáinak
            lelkével kell átitatni, ahogy egyenként elhullnak a félkész fegyver
            által. Hogy átüthesse a Frostmourne birtokosának páncélját, a Frozen
            Throne szilánkjai kell, hogy ékesítsék, amiket eredetileg maga
            Kil’Jaeden készített a Twisting Nether jegéből. Csak ezen nagyerejű
            hozzávalókkal – azt rebesgetik – lehet a Shadowmourne kész. És ha a
            balta el is készíthető, kérdések és félelmek övezik. Elhunytak
            lelkének vérrel, s a Twisting Nether esszenciájával edzett pengébe
            ötvözése miben különb a Scourge rúnafegyvereinek elkészítésénél? Ki
            mondja, hogy a Lich King nem fogja egyszerűen megsemmisíteni, vagy
            akár uralma alá hajtani az alkotót azért az arcátlanságért, hogy
            utánozni próbálja a legféltettebb tulajdonát? Ha Arthas, korának
            egyik legelhivatottabb lovagja elvesztette emberségét a Frostmourne
            suttogásai miatt, lehet, hogy a Shadowmourne hasonló végzetet és
            kétségbeesés ígér az élők számára, mint a testvérfegyvere?
          </p>
        </div>
        <div id="artifact" style="float: left; padding-top: 50px">
          <h2>A Death Knight Artifact fegyverek</h2>
          <img src="image/artifact.jpg" alt="Artifact fegyverek" />
          <p>
            Az egyik első és legfontosabb kérdés volt a Death Knightok és a
            Frost Artifact kapcsán, hogy vajon találkozunk-e végre valahára
            ismét a Lich Kinggel. Hiszen már három kiegészítő eltelt azóta, hogy
            otthagytuk Bolvart a Fagyott Trónba zárva, miután felvette a Helm of
            Dominationt. Annyit tapasztaltunk belőle, hogy valószínű kordában
            tudja tartani a Scourge-öt, hiszen nem kaptunk hírt újabb
            támadásokról. A Legionben végre megtudhatunk néhány dolgot Bolvar
            sorsáról és arról, hogy miben is tevékenykedik most a Lich King. Úgy
            tűnik, Bolvar erős jelleme – ne feledjük, túlélte Wrathgate-et és
            utána Arthas kínzását is – a Helm of Dominationben is
            felülkerekedett, vagy legalábbis kordában tudja tartani mindazt,
            amit még a sisak magában rejt. Emellett kordában tudja tartani a
            Scourge-öt is, igyekszik őket Northrenden tartani és elméjével képes
            befolyásolni őket. És miután mindezt megtapasztalta és megismerte
            milyen hatalma van, egy erősebb sereghez fordult: a Kinghts of the
            Ebon Blade-hez. Azokhoz az egykori hősökhöz, akikből Arthas
            halállovagokat, death knightokat hozott létre annak érdekében, hogy
            seregének vezetői és legerősebb harcosai legyenek. Azonban ezek a
            death knightok nem hiába voltak hősök életükben; amint Arthas ereje
            gyengülni kezdett, amint a Lich King befolyása gyengült, ki tudtak
            szabadulni az ő fennhatósága alól Tirion Fordring segítségével, és a
            Darion Mograine vezette sereg az Alliance és a Horda mellé állva
            szállt szembe a Lich Kinggel. A Lich King legyőzése után az Ebon
            Blade tagjai szabadon dönthettek sorsukról: voltak, akik
            visszatértek egykori otthonukba, az Alliance-ba és a Hordába, hogy
            továbbra is segítsék őket a jó cél érdekében, néhányan pedig
            továbbra is Northrenden igyekeztek a Scourge pusztítását megfékezni.
            Azonban ezek a death knightok soha nem lesznek teljesen függetlenek
            a Lich Kingtől. És miután az új Lich King megismerte saját erejét,
            megszólította egykori seregének legkiválóbbjait, hogy csatlakozzanak
            hozzá és működjenek együtt vele. Bár a death knightok továbbra is
            függetlennek tekintik magukat, Darion Mograine úgy döntött, ilyen
            baljós időkben, mint a Legion eljövetele, igenis kell nekik egy
            vezető, aki bármikor képes őket elérni, akaratuk azonban már
            független tőle. És úgy tűnik, hogy a Lich King az Alliance és a
            Horda vezetőivel is egyezséget kötött: amíg seregeivel, a
            Scourge-dzsel nem hagyja el Northrendet, addig ők is békén hagyják
            őt a kontinensen, hogy ott maga szálljon szembe a Burning Legion
            seregeivel. És amíg ez az egyezség fennáll, addig a Lich King
            rendelkezésére bocsátják a death knightokat, akikkel szemben
            továbbra is ellenérzésekkel viseltetnek. Úgy hiszem, ebben a
            döntésben jelentős szerepet játszott az, hogy a vezetők – különösen
            Varian még a halála előtt – megtudhatták, hogy Bolvar Fordragon ül a
            Fagyott Trónon jelenleg. Így a Burning Legion egyik legveszélyesebb
            fegyvere, a Lich King is igyekszik minden erejével ellenük
            ténykedni. Ennek érdekében pedig igyekszik a death knightokat minél
            erősebb fegyverekkel felruházni.
          </p>
        </div>
        <div id="reaper" style="float: left; padding-top: 50px">
          <h2>Frostreaper</h2>
          <img src="image/reaper.jpg" alt="Frostreaper" />
          <p>
            Ha választani kellene, hogy melyik Artifact fegyver a legismertebb,
            nem kétség, ez a fegyver, amely a Frostmourne utódja, a dobogón
            végezne. Mindannyian tudjuk az elátkozott rúnapenge, a Frostmourne
            történetét, amellyel a Lich Kingnek sikerült Arthast végleg maga
            mellé állítania és a szolgájává tennie. Ez a fegyver nagyon sok
            ember halálának okozója volt, ráadásul az áldozatai lelkét is magába
            szippantotta. Amióta Tirion Fordring az Ashbringerrel széttörte a
            pengét, mindannyiunkat az foglalkoztatott, hogy vajon mi történt
            vele és vajon találkozunk-e vele újra. A Legion és az Artifact
            fegyverek kiváló alkalmat adtak arra, hogy a Blizzard folytassa a
            Frostmourne történetét. A lelkeket magába szippantó rúnapenge,
            amelynek viselője a saját lelkét is eladja érte, sokunk vágya volt.
            És a Frost Death Knightok meg is kapják annak lehetőségét, hogy ezt
            a félelmetes kardot viselhessék. Miután a pengét széttörtét,
            szilánkjai szétszóródtak Icecrown Citadelben. Ekkor sok léleknek
            sikerült kiszabadulnia, és velük találkoztunk is a Lich King elleni
            harc során. Azonban voltak lelkek, akik nem voltak ilyen
            szerencsések, és azóta bolyonganak Icecrown Citadel hatalmas
            termeiben. Első feladata egy Frost Death Knightnak, akit a Lich King
            megbíz ezzel a feladattal, éppen ezért az, hogy ezeket a lelkeket
            szabadítsa ki, és a szétszóródott szilánkokat gyűjtse össze. Ennek
            során néhány nagyon régi karakterrel találkozhatunk, akiket még a
            Warcraft III-ban ismerhettünk meg: a törp Baelgun Flamebearddel, aki
            Muradin eltűnése után vezette a törp expedíciót, Halakh the
            Lifebringerrel és Magroth the Defenderrel, akik Lordaeron romjai
            felett őrködtek, amikor Arthas visszatért oda, illetve Gavinraddal,
            a Silver Hand egyik alapító paladinjával, aki olyan volt Arthasnak,
            mint a bátyja, és akit ennek ellenére a Frostmourne-nal megölt,
            amikor kétségbe merte vonni tettei helyességét. Miután végzünk
            ezekkel a lelkekkel és a szilánkokat összegyűjtjük, még egy fontos
            feladatunk van: meg kell tisztítani a pengét a korrupciótól. Vagyis
            visszakerülünk oda, ahol az egész kezdődött: a barlangba, akkor,
            amikor Ner’zhul szelleme arra próbálta rávenni Arthast, hogy fogja
            meg a fegyvert és öltse magára. Ezeket a múltbéli árnyakat legyőzve
            megtisztíthatjuk a fegyvert, amely immár két kardként, Icebringer és
            Frostreaperként lehet segítségünkre a Légió elleni harcban.
          </p>
          <a href="index.html">Vissza a "Bukás előtt"-re</a><br>
          <a href="index2.html">Vissza a "Bukás után"-ra</a>
        </div>
      </div>
      <footer>
        <p>Segítségemre a <a href="https://wowloreforditasok.hu/">Webfordítások</a> weboldal szolgált.</p>
      </footer>
    </div>
  </body>
</html>
